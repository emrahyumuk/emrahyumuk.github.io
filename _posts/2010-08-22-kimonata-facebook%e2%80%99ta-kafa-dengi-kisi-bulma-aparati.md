---
title: 'Kimonata: Facebook’ta Kafa Dengi Kişi Bulma Aparatı'
author: emrahyumuk
layout: post
permalink: /kimonata-facebook%e2%80%99ta-kafa-dengi-kisi-bulma-aparati/
sayfa_sayac_bilgi:
  - 'a:3:{s:12:"sayac_toplam";s:3:"837";s:11:"sayac_bugun";s:1:"0";s:9:"son_okuma";s:10:"1364805326";}'
categories:
  - İnternet
tags:
  - arkadaşlık
  - facebook
  - kimonata
  - profil
---
<img class="aligncenter" title="kimonata facebook arkadaşlık" src="http://a.imageshack.us/img714/5383/kimonata.png" alt="" width="295" height="87" />

Facebook arkadaşlık (dating) sitelerinin popülerliğini düşürse de, bu alanda geliştirilen uygulamalar kendi kullanıcı kitlesini yakalamayı başarıyor. Akıllı tavsiye sistemi teknolojileri üzerine çalışan [İletken][1]‘den Sarp Erdağ’ın geliştirdiği [**Kimonata**][2] adlı uygulama da Facebook üzerinde kişiler arası etkileşim kurma hedefinde.

<!--more-->

Kimonata’nın temel aldığı eşleştirme (uygunluk) sistemi Facebook üzerinde paylaşılan profil bilgileri ve beğenilere dayanıyor. Open Graph üzerinden de profillerin ilgi alanlarını karşılaştıran uygulama da uyumlu görünen kişiler eşleştiriliyor. Kişi eşleştirmede daha isabetli öneriler için tarama listesi ‘arkadaşınının arkadaşı’ olarak görülüyor. Yani size en uygun kişi Kimonata kullanıyor olsa da 2. derece yakınınızda değilse tanışamıyorsunuz. Bu durum uygulamayı denemek için en az 1 Kimonata kullanıcısı arkadaşınızın olması anlamına da geliyor. Uygulama da sunulan “beğenme” fonksiyonunun karşılıklı kullanılması durumunda da kişiler bilgilendiriliyor. Uygulamayı kullanmayanlardan cevap alınamayacağı için uygulamayı kullananlar profil üzerinde ki bir yıldızla işaretleniyor.

# Kimonata Nasıl Çalışır?

Kimonata arkadaşlarınız üzerinden kafa dengi insanlarla tanışmanızı sağlar. Facebook üzerinden arkadaşlarınızı ve ilgi alanlarınızı öğrenir. Akıllı algoritması sayesinde, karşınıza tanışmaktan keyif alacağınız, ortak ilgi alanlarına sahip yeni insanlar getirir.

Kimonata&#8217;da karşınıza gelen profilleri beğenebilir veya geçebilirsiniz. Karşılıklı beğeni olmadığı sürece tüm beğenileriniz gizli tutulur. İki taraf da birbirinin profilini beğenirse, kimonata sizleri tanıştırmayı kendine görev bilir.

Kimonata&#8217;da kişisel verileriniz gizli tutulur. Beğenileriniz karşınızdaki de sizi beğenmediği sürece gizli kalır. Kimonata&#8217;da yaptıklarınız kesinlikle Facebook veya başka bir platformda paylaşılmaz. Facebook ve Google App Engine altyapısı sayesinde kullanıcı veileri Google&#8217;ın veri ambarında güvenli biçimde saklanır.

# Sıkça Sorulan Sorular

### Nedir bu Kimonata?

Kimonata arkadaşlarınız üzerinden kafa dengi insanlarla tanışma aparatıdır. Kimonata laboratuvarlarındaki bilim adamları size her gün arkadaşlarızın arkadaşları veya diğer kullanıcılar arasından en uygun kullanıcıları getirmek için canla başla çalışırlar.

### Hemen başlayabilir miyim?

Kimonata kayıt olup, kendinizden sayfalarca bahsetmenizi bekleyen başka arkadaşlık servislerine benzemez. Kimonata’ya Facebook hesabınız ile giriş yapıp, hemen kullanmaya başlayabilirsiniz.

### Kimonata niye Facebook ile çalışıyor?

Facebook’u seviyoruz, sizin de sevdiğinizi biliyoruz. Çoğu tanıdığınız ve tanışmak isteyeceğeniz kişi zaten Facebook’ta mevcut. Bu yüzden Kimonata size en kafa dengi arkadaşları Facebook üzerinden getirir. Ayrıca Kimonata kafa dengi arkadaşlar getirmek için Facebook üzerindeki ilgi alanlarınızı tespit eder, ince eler sıkı dokur.

### Başkaları Kimonata’da yaptıklarımı görebilir mi?

Kimonata’da yapacağınız şeyler kesinlikle site dışında veya Facebook üzerinde sizin isteğiniz dışında görülemez. Kimonata’da olan Kimonata’da kalır.

### Karşılıklı Beğeni nedir?

Kimonata’da bir profili beğendiğinizde, bu bilgi karşı tarafa direkt olarak gitmez. Kimonata’lı bilim adamları uygun gördüğünde sizin profilinizi de karşı tarafa gösterir. O da sizi beğenirse, Kimonata ikinize de haber verir. Biz bu duruma ‘Karşılıklı Beğeni’ diyoruz.

### Kimon nedir?

Kimon, Kimonata’nın para birimidir ve temel yapı taşıdır. Kimonata’ya her gün, giriş yaptığınızda size belli bir sayıda Kimon ücretsiz olarak verilir. Kimon’larınızı harcayarak Kimonata’nın profil görüntüleme, beğenme gibi özelliklerinden faydalanırsınız.

### Nasıl Kimon kazanabilirim?

Kimonata’da Kimon kazanmanın birçok yolu var. Kimonata’ya giriş yaparak, arkadaşlarınızı davet ederek ya da ufak ödemeler yaparak hesabınıza Kimon yükleyebilirsiniz. Bunun dışında Kimonata bilim adamları özel günlerde, ya da kendilerini iyi hissettiklerinde size ücretsiz Kimonlar dağıtabilirler.

### Neden arkadaşlarımı davet edeyim?

Kimonata arkadaşlarınızla güzel. Kimonata kullanan ne kadar arkadaşınız varsa, Kimonata sizi o kadar daha fazla sayıda kafa dengi insanla tanıştırabilir. Ayrıca, arkadaşlarınızı Kimonata dünyasına kazandırdıkça, daha fazla Kimon kazanırsınız.

### Ya, bilgi güvenliğim?

Bilgi mülkiyetiniz bizim için çok önemli. Kimonata sizden, herhangi bir Facebook uygulaması gibi, bilgilerinize erişim izni ister ve bu bilgileri size Facebook üzerinden en uygun kişileri tanıştırmak için kullanır. Kimonata’ya erişim izni verdiğiniz bilgiler (‘Geek Alert’) Google’ın App Engine alt yapısı üzerinde maksimum güvenlik ile korunmaktadır.

**kaynak:** <a href="http://www.webrazzi.com/2010/08/20/kimonata-facebookta-kafa-dengi-kisi-bulma-aparati/" target="_blank"><br /> www.webrazzi.com</a>  
<a href="http://www.kimonata.com/" target="_blank">www.kimonata.com</a>

 [1]: http://www.iletken.com.tr/
 [2]: http://www.kimonata.com/