---
title: Pardus 2009.2 &#8220;Geronticus eremita&#8221; yayınlandı!
date: 2010-06-07 00:00:00 +03:00
permalink: "/pardus-2009-2-geronticus-eremita-yayinlandi/"
categories:
- Bilgisayar
tags:
- Geronticus eremita
- işletim sistemi
- linux
- pardus
- tübitak
- türkçe
author: emrahyumuk
layout: post
sayfa_sayac_bilgi:
- a:3:{s:12:"sayac_toplam";s:4:"5451";s:11:"sayac_bugun";s:1:"5";s:9:"son_okuma";s:10:"1364921094";}
---

<p style="text-align: center;">
  <img class="aligncenter" src="http://www.emrahyumuk.com/images/blog/pardus2009.jpg" alt="pardus 2009.2 Geronticus eremita" width="400" height="124" />
</p>

TÜBİTAK UEKAE bünyesinde geliştirilen ulusal işletim sistemi Pardus’un “**Geronticus eremita**” yani “**Kelaynak**” ismini verdiği yeni **Pardus 2009.2 **sürümü sunuculardaki yerini aldı.

Açık kaynak dünyasının ülkemizdeki en önemli temsilcisi Pardus’un yeni sürümü çok özel bir isimle kullanıma sunuldu. Pardus 2009.2, Latince ismi Geronticus eremita olan Kelaynak ismi ile sunuculara ulaştı. Pardus böylelikle, türü kritik tehlike sınırında olan Kelaynaklara bir gönderme yapıyor. Pardus 2009.2 Geronticus eremita, kullanıcılara çok daha kararlı ve yüksek performansa sahip bir sistem sunuyor. Yeni sürüm, diğer tüm sürümlerde olduğu gibi kullanıcılara kolay kullanılabilen, hızlı, güvenli bir masaüstü ortamı ve binlerce özgür yazılım sağlıyor.

<!--more-->

Pardus 2009.2 Geronticus eremita ile beraber en son KDE kararlı sürümü, gelişmiş sürücü desteği, çok daha büyük yazılım deposu ile geliyor. Pardus 2009.2 Geronticus eremita birçok yeni özelliğe sahip. KDE 4.4.4, Linux kernel 2.6.31.13, OpenOffice.Org Ofis Araç Seti 3.2.1.3, Mozilla Firefox 3.6.3, Gimp 2.6.8,, Python 2.6.5, Qt 4.6.2, Thunderbird 3.0.4 depodaki yazılımların sadece birkaçı. Ayrıca bu sürüm ile birlikte birden çok dil destekli uluslararası sürüm DVD olarak geliyor.

Pardus 2009.2 Geronticus eremita Türkçe desteğinin yanı sıra daha fazla yazılım eklenen görüntü yaklaşık 1GB boyutu ile ister DVD&#8217;ye, ister USB disk gibi araçlara yazılarak kullanılabiliyor.

<span style="color: #ff0000;"><strong>Kurulum Gereksinimleri</strong></span>

Pardus&#8217;u x86 uyumlu ortalama bir donanımda çalıştırabilirsiniz. Yüksek performans için en az 512 MB RAM (bellek) ve 1400 MHz işlemci öneriyoruz. Pardus 2009.2 için asgari ve tavsiye edilen donanım gereksinimleri aşağıdadır:

- 256 MB bellek (1GB ve üzeri tavsiye edilir)

- 450 MHz Intel ya da AMD işlemci (1000 MHz ve üstü tavsiye edilir)

- En az 4 GB boş disk alanı (10 GB tavsiye edilir) KDE 4.4

<span style="color: #ff0000;"><strong>Yeni KDE ile Birlikte Pardus 2009.2 Geronticus eremita</strong></span>

Masaüstü Ortamı Öntanımlı masaüstü ortamı KDE 4.4.4 sürümüne güncellendi. Pardus depolarındaki tüm KDE programları KDE 4 sürümlerine güncellendi. Yeni KDE ile birlikte kullanıcılar masaüstü kipleri olan Öntanımlı Kip, Eski KDE Kipi ve yeni Netbook Kipi, küçük ekranlar için optimize edilmiş görünüm, arasında seçim yapabilecekler. Pardus ekibi, ekran parlaklığı ve ses seviyesi değişikliklerini masaüstü temasına uygun ve şık bir şekilde görüntüleyen KOsd yazılımını yeni KDE sürümüne dahil etti. Yeni sürüm KDE ile Pardus kullanıcılarına yepyeni bir masaüstü tecrübesi sunuyor. Her bileşenin masaüstünde herhangi bir yere konumlanabildiği ve özelleştirilebildiği Plasmoid teknolojisi, masaüstü ile tam uyumlu Strigi masaüstü arama teknolojisi, masaüstü ortamı ile bütünleşik masaüstü efektleri, uzaktan erişim vb. pek çok özellik içeren yeni nesil dosya yöneticisi Dolphin, kullanıcılarımızı bekleyen yeniliklerden sadece birkaçı. Bu sürüm, her zaman olduğu gibi Pardus web sitesinden indirilebiliyor.

<span style="color: #ff0000;"><strong>Özgür yazılım gibi çoğalacak Kelaynaklar için</strong></span>

Yeni Pardus 2009.2 Geronticus eremita sürümünün üstünlüklerini, yok olmak üzere olan bir tür ismiyle sunmalarının özel bir anlamı olduğunu belirten Pardus 2009 Sürüm Yöneticisi Onur Küçük şunları söyledi

“Geliştirdiğimiz sürümlerle ülkemizde açık kaynak ve özgür yazılımın temsilciliğini üstlenirken, bu alanın gelişmesine destek olmayı, daha fazla kullanıcının açık kaynak dünyasının sunduğu fırsat ve kolaylıklarla tanışmasını sağlamayı amaçlıyoruz. Yeni sürümümüz Pardus 2009.2 Geronticus eremita da sunduğu üstün özelliklerle bu amacımıza ulaşmamız açısından önem taşıyor. Yeni sürümümüze Geronticus eremita, bir başka deyişle Kelaynak ismini verdik. Sahip olduğu tüm güzelliklere, hatta bazı yörelerde kutsal olarak kabul edilmesine karşın, yok olma tehdidi ile karşı karşıya olan, çoğalmasının hayati önem taşıdığı bir tür ismi Pardus için çok anlamlı. Bu girişimimizin kelaynakların korunmasına ve çoğalmaları için yürütülen çalışmalara katkı sağlamasını umuyoruz.”

<span style="color: #ff0000;"><strong>Güzel ve zarif bir kuş: Kelaynak</strong></span>

Mısır hiyerogliflerinde de yer alan ve yüceltilen kelaynakların, tüysüz kırmızı bir yüz ve kafaları ile uzun kıvrık kırmızı bir gagaları bulunuyor. Başlarında tüy olmaması nedeniyle kelaynaklara bu ad veriliyor. Eski el yazma belgelerden, kelaynakların Avrupa&#8217;da 1504 yılından itibaren yaşadıkları biliniyor. Dünyada sadece Türkiye&#8217;de Birecik ve Fas’ta koruma altında az sayıda yaşamını sürdürüyor. Bu tür resmi olarak kritik tehlike sınırında bulunuyor. Yaşayabilecekleri yerler Fas, Türkiye ve Suriye’den oluşuyor. Dünyada sadece yaklaşık 500 kelaynak bulunuyor. Kelaynakların yok olmasının birçok nedeni var. Bunların başında avcılık geliyor. Beslenme alanlarının çeşitli nedenlerle kaybı da bu nedenler arasında yer alıyor. 1950 yılında çekirge salgınına karşı yapılan DDT ilaçlaması Birecik&#8217;teki kelaynakların hızla yok olmasına neden oldu. Kurtulanlar ise ilacın etkisi ile birkaç yıl yumurta vermedi. Çevre ve Orman Bakanlığı ile Doğa Derneği tarafından Kelaynaklarla ilgili eğitim projesi uygulanıyor. Projeyle, kelaynakların tanıtımına katkı sağlamak ve bölgeye daha çok ziyaretçinin gelmesi hedefleniyor. Ülkemizde 1977 yılında göçe gidenlerin dönüşüyle birlikte, tekrar doğaya bırakılarak yarı vahşi olarak varlıklarını sürdürmeleri amacıyla Orman Genel Müdürlüğü tarafından kurulan “Kelaynak Üretme İstasyonu” da bulunuyor. Yöresel olarak &#8220;Kelaynaklar&#8221; olarak adlandırılan Kelaynak kuşları Bireciklilerce kutsal sayılıyor.

**Pardus 2009.2 &#8220;Geronticus eremita&#8221; yı ****[buradan][1] indirebilirsiniz.**

**kaynak:** <a href="http://www.pardus.org.tr" target="_blank">www.pardus.org.tr</a>

 [1]: ftp://ftp.pardus.org.tr/pub/pardus/kurulan/2009.2/Pardus-2009.2-Geronticus-eremita.iso