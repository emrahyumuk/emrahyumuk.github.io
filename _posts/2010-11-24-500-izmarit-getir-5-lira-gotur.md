---
title: 500 izmarit getir 5 lira götür
date: 2010-11-24 00:00:00 +02:00
permalink: "/500-izmarit-getir-5-lira-gotur/"
categories:
- Diğer
tags:
- çetkoder
- çevre ve tüketici hakları koruma derneği
- kampanya
author: emrahyumuk
layout: post
sayfa_sayac_bilgi:
- a:3:{s:12:"sayac_toplam";s:4:"1617";s:11:"sayac_bugun";s:1:"3";s:9:"son_okuma";s:10:"1364921833";}
yazi_resmi:
- http://www.emrahyumuk.com/images/blog/500izmaritgetir5liragotur-k.jpg
---

Çevre Ve Tüketici Haklarını Koruma Derneği&#8217;nin (ÇETKODER) büyük çevre kirliliğine yol açan sigara izmaritleri konusunda farkındalık yaratma amacıyla “**500 izmarit getir 5 lira götür**” sloganı ile başlattığı kampanya büyük ilgi görüyor

Genel Merkezi Mersin’de bulunan yurt genelinde örgütlü bulunan Çevre Ve Tüketici Haklarını Koruma Derneği (ÇETKODER) Genel Merkezi, Genel Başkanları Mustafa Göktaş öncülüğünde yeni bir kampanya ve girişim başlattı.

Çevre ve ekolojik dengenin umarsızca, arsızca, hunharca kirletilip yok edildiği günümüz ortamında bir nebzede olsa soluk aldıracak proje olduğunun altını çizen ÇETKODER Genel Başkanı Göktaş, “Tüm tüketici vatandaşlarımız bilmeli ki hor kullanılan, acımasız kirletilen çevre, doğa kendi yaşamlarını yok ediyor. Bu nedenle basit ama yapıldığı takdirde çok büyük çevresel, yaşamsal fayda görecekleri bir uygulamayı başlattık. Diyoruz ki, Sigara içme. İçiyorsan da lütfen izmaritini yere atma. Gel 500 izmariti bize getir, 5 lira götür” dedi.

<!--more-->

Göktaş, “Uygulama ilk olarak **Mersin, Adana, Hatay, Osmaniye** illerinde başlayacaktır. Toplanan izmaritler imhaları için ilgili Belediyelere bizim tarafımızdan tutanakla teslim edilecektir. Buralarda başarı gözlemlenecek, daha sonra yurdumuzun tüm il ve ilçelerinde derneğimiz gönüllüleri aracılığı ile yaygın hale getirilecektir. Unutulmasın ki bir izmarit doğada 2 yılda zor kaybolmaktadır. Gençlere ve içenlere sesleniyoruz. Yere atmasın biriktirsinler 500 adet izmariti bize getirsinler 5 lirayı bizden alıp gitsinler” şeklinde konuştu.

15 Kasım&#8217;da başlayan, Mersin, Adana, Hatay ve Osmaniye olmak üzere 4 ilde devam eden kampanya büyük mesafe katetti. 4 günde Mersin&#8217;de 1260 kg, Adana&#8217;da 680 kg, Osmaniye&#8217;de 310 kg, Hatay&#8217;da 180  
kg olmak üzere toplam 2430 kg izmarit toplanırken bunlar için izmaritleri getiren 145 kişiye 725 lira para ödemesi yapıldığı aktarıldı.

<img class="alignnone" src="http://www.emrahyumuk.com/images/blog/500izmaritgetir5liragotur.jpg" alt="" width="416" height="285" />

<a href="https://groups.google.com/group/cetkoder" target="_blank">groups.google.com.tr/group/cetkoder</a>