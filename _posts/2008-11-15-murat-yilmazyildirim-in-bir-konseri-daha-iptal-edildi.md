---
title: 'Murat Yılmazyıldırım&#8217;ın Bir Konseri Daha İptal Edildi&#8230;'
author: emrahyumuk
layout: post
permalink: /murat-yilmazyildirim-in-bir-konseri-daha-iptal-edildi/
sayfa_sayac_bilgi:
  - 'a:3:{s:12:"sayac_toplam";s:4:"3097";s:11:"sayac_bugun";s:2:"12";s:9:"son_okuma";s:10:"1364922606";}'
categories:
  - Müzik
  - Yazılarım
tags:
  - konser
  - murat yılmazyıldırım
  - Müzik
  - Yazılarım
---
Düşlerin Ressamı Murat Yılmazyıldırım’ın bir konseri daha maalesef iptal edildi.

Afişlerini gördüğümde Murat Abinin Sakarya’ya geleceğine çok sevinmiştim. 14 Kasım Cuma saat 19:30’da AKM’de olduğu yazıyordu.

Cuma günü geldi. Bileti daha almamıştım, kapıda alacaktım. Saat 19:20 de AKM’deydim. Sinema gişesinde bulunan bayana konser için geldiğimi söyledim. O da bana “organizasyona yapanlar şurada oturuyor, galiba konser iptal oldu” dedi.

<!--more-->

Organizasyonla ilgilenen kişinin yanına gittim. “Konser için gelmiştim, iptal mi oldu” dedim.“evet iptal oldu. bilet paralarını geri veriyoruz” dedi. “neden iptal oldu, ertelendi mi?” diye sordum. Verdiği cevap şu oldu: “Konser için 20 kişi bilet almış. Çok uğraştık ama yine olmadı. Burada sagopa konseri yaptık bilet yetmedi, millet hucüm etti. Düş Sokağı yapıyoruz gelen yok. İki seçenek var. İnsanlar ya tanımıyorlar ya da sevmiyorlar.”

Murat Abinin bilet yüzünden iptal olan kaçıncı konseri bilmiyorum. Yer sıkıntısı olmayacağı için kimse biletini önceden almıyor. Konsere girerken alırım diye düşünüyor. Organizasyonu yapanlar da son ana kadar beklediler ama yine aynı şey oldu 20 kişi haricinde bileti kimse önceden almadı. İzmit’ten gelecek arkadaşlar vardı, Sakarya’da da bileti kapıda almayı düşünen birçok kişi vardı büyük ihtimalle. Belki istenilen sayıya ulaşılacaktı ama organizasyonu düzenleyenler riske atmadılar ve bir Murat Yılmazyıldırım konseri daha iptal oldu.

Geçen sene de aynı sebepten mi bilmiyorum Sakarya’da yapılacak olan Myy konseri yine iptal olmuştu. Zaten Sakarya’ya çok fazla gelmeyen Murat Abi artık hiç uğramaz gibi görünüyor. Sakaryalı arkadaşlar İzmit konserlerinde şimdiden yerlerini ayırtsınlar. Olası ilk İzmit konserini sabırsızlıkla bekliyorum. (not: Hiçbir İzmit konserinin Zom Bar’da olmaması dileğiyle…)