---
title: 'Özgürlük için bir adım daha: PARDUS 2009'
author: emrahyumuk
layout: post
permalink: /ozgurluk-icin-bir-adim-daha-pardus-2009/
sayfa_sayac_bilgi:
  - 'a:3:{s:12:"sayac_toplam";s:3:"962";s:11:"sayac_bugun";s:1:"0";s:9:"son_okuma";s:10:"1364894885";}'
categories:
  - Bilgisayar
tags:
  - işletim sistemi
  - pardus
  - pardus 2009
  - türk işletim sistemi
---
<p style="text-align: center;">
  <a href="http://www.emrahyumuk.com/blog/ozgurluk-icin-bir-adim-daha-pardus-2009/"><img class="aligncenter" title="pardus 2009" src="http://img199.imageshack.us/img199/492/pardus2009.jpg" alt="" width="386" height="55" /></a>
</p>

TÜBİTAK UEKAE bünyesinde geliştirilen ve herkesin kolayca kurup kullanabileceği, Linux tabanlı bir işletim sistemi Pardus’un son sürümü Pardus 2009, kullanıcılarla buluştu. Pardus 2009’un Kurulum CD&#8217;sinde bir masaüstü kullanıcısının gereksinim duyacağı her türlü yazılım bulunuyor. Pardus 2009, bilgisayar teknolojileri hakkında temel bilgiye sahip olan ve kişisel bilgisayarlarını klasik ihtiyaçları için kullanabilen tüm kullanıcıları hedefliyor.

<!--more-->

Pardus Projesi&#8217;nin daha hızlı, kaliteli ve yepyeni bir masaüstü deneyimi sunan son sürümü Pardus 2009, kullanıcılarla buluştu. YALI ve PiSi&#8217;de yapılan iyileştirmeler ile kurulum hızı iki kat artan Pardus 2009, ortalama bir bilgisayara 15 dakikada kurulabiliyor. Ayrıca kurulu sistemde son yapılan güncellemeleri geri almak, silinen önyükleyiciyi tekrar yüklemek gibi kurtarma ve sorun giderme işlemleri de yeni YALI ile yapılabiliyor.

Geliştirilen önbellek sistemi ile Paket Yöneticisi ve PiSi artık çok daha hızlı çalışıyor. PiSi&#8217;nin paketleme sisteminde yapılan iyileştirmelerle artık paketler ortalama yüzde20 daha az yer kaplıyor. Öntanımlı olarak delta paket desteğinin açık olduğu Pardus 2009&#8242;da paket kurma ve güncelleme işlemleri daha az ağ bağlantısı kullanıyor ve çok daha hızlı yapılıyor. Paket bileşenlerindeki değişiklikler ile artık Paket Yöneticisi&#8217;nde istenen araçları bulmak da çok daha kolay.

### Sorunsuz ve hızlı bir açılış

Pardus kullanan sistemlerin açılışı YALI&#8217;da güncellemeler ve açılış sisteminde yapılan iyileştirmelerin yanı sıra, temel teknolojileri olan PiSi ve COMAR&#8217;a eklenen yeni özellikler sayesinde çok daha hızlı gerçekleşiyor. Pardus 2009’un sunduğu yeni özellikler arasında uzak dosya sistemleri altyapısı için yapılan iyileştirmeler de göze çarpıyor.

Bağlanılan ağı hızlı bir şekilde değiştirebilen Ağ Plasma Programcığı ile sistem servislerini yönetme ve durumlarını masaüstünden takip etmeye yarayan Servis Plasma Programcığı da Pardus 2009 için yeni hazırlanan araçlar arasında yer alıyor. Bütün Pardus yönetim araçlarının yeni KDE4 teknolojileri ile uyumlu çalışacak şekilde gözden geçirilmiş ve iyileştirmeler yapılmış sürümleri de Pardus 2009’da dikkat çeken özelliklerden.

### Üstün dosyalama sistemi

Pardus için yapılan geliştirme ve iyileştirmeleri içeren en son kararlı KDE sürümü KDE4, Pardus 2009 ile öntanımlı olarak geliyor. Ayrıca tüm KDE yazılımları da yeni KDE ile uyumlu en güncel sürümleri ile Pardus depolarında yer alıyor. Her bileşenin masaüstünde herhangi bir yere konumlanabildiği ve özelleştirilebildiği Plazmoid teknolojisi, masaüstü ile tam uyumlu Strigi arama teknolojisi, masaüstü ortamı ile bütünleşik efektler ve uzaktan erişim gibi pek çok özellik içeren yeni nesil dosya sistemi yöneticisi Dolphin, kullanıcıları bekleyen yeniliklerden sadece birkaçı.

Yeni nesil dosya sistemi Ext4 de Pardus 2009 ile birlikte öntanımlı dosya sistemi olarak geliyor. Ext3 ile kıyaslandığında hem dosya sistemi yetenekleri açısından hem de dosya sistemi kısıtlamaları açısından çok daha üstün olan Ext4, aynı zamanda Ext3&#8242;ten çok daha hızlı çalışıyor. Yepyeni Pardus aracı Sistem Yöneticisi ise sistem genelinde klavye haritası, sistem dili, zaman dilimi gibi temel ayarların çok daha rahat yapılabilmesini sağlıyor.  
Pardus, teknolojilerindeki yeniliklerin yanında birçok güncellemeyi de içeriyor:<img title="pardus 2009 duyuruldu" src="http://www.pardus.org.tr/media/upload/image/pardus2009-122.png" border="0" alt="pardus 2009 duyuruldu" align="right" />  
* KDE 4.2.4  
* Linux çekirdeği sürüm 2.6.30  
* OpenOffice.org ofis araç seti 3.1  
* Firefox internet tarayıcı 3.5  
* Gimp 2.6.6  
* Xorg 1.6.2pre  
* Python 2.6.2  
* Texlive 2008  
* GCC 4.3.3  
* GLIBC 2.9

### Neden Pardus 2009?

Herkesin kolayca kurup kullanabileceği, Linux tabanlı bir işletim sistemi olan Pardus 2009, kullanıcıya bir işletim sistemiyle yapılabilecek her şeyi sunuyor. Hızlı, güvenli ve kararlı altyapısı ile Pardus 2009, kullanıcılar için özgür yazılımın kapılarını ardına kadar açıyor. Pardus 2009, bilgisayar teknolojileri hakkında yüzeysel bilgiye sahip olan, kişisel bilgisayarlarını klasik ihtiyaçları için kullanabilen ve yapmak istedikleri için hangi uygulama ya da donanımı kullanacağını seçebilen “bilişim okur yazarı” tüm genel kullanıcıları hedefliyor. Pardus 2009 kullanmak için kullanıcının bir sistemin arka planının nasıl çalıştığı hakkında fikir sahibi olması gerekmiyor, sadece ihtiyacına yönelik uygulamayı bulabilmesi ve kullanabilmesi yetiyor.

### Pardus 2009 daha yeni

Pardus 2009, kullanıcılara daha önce yaşadıkları masaüstü deneyimlerinden çok daha fazlasını yaşatacak özgür bir masaüstü ortamı olan KDE 4.2 ile birlikte geliyor. İhtiyacı olan her şeyi kullanıcının elinin altına getiren KDE, son derece hızlı ve verimliliği artırıcı bir çalışma alanı sunuyor. KDE içinde temel masaüstü ihtiyaçlarını karşılayan her türlü araç sunuluyor. Pardus 2009 içinde kullanılan KDE 4.2 sürümünün en ilgi çekecek parçalarından biri ise plazma programcıkları. Kullanıcı, Pardus 2009 ile kurulu gelen yüzlerce plazma aracından birini seçerek, bilgisayarının masaüstüne yeni işlevler katabiliyor. Hava durumu, not kağıtları veya RSS aboneliklerini masaüstünden takip edebiliyor, hatta isterse masaüstüne bir analog saat bile ekleyebiliyor.

### Pardus 2009 daha kolay

<img title="pardus 2009 duyuruldu" src="http://www.pardus.org.tr/media/upload/image/pardus2009-72.png" border="0" alt="pardus 2009 duyuruldu" align="left" />Pardus 2009’un kurulumundan sonra kullanıcıyı karşılayan Kaptan programı, artık eskiye oranla çok daha becerikli. Kullanıcı, Kaptan ile masaüstünü yapılandırabiliyor, görev çubuğunun yerini, duvar kağıdı ve temasını seçebiliyor, kolayca İnternet bağlantı ayarlarını yapabiliyor. Akıllı arama seçenekleri ve çevrimiçi Pardus&#8217;a ilk adım turunu da içeren Kaptan, kullanıcıya yüzlerce özgür yazılımı içeren Pardus katkı deposunu sistemine ekleme olanağı da tanıyor.

Kullanıcının bilgisayarını daha kolay kullanmasını ve yönetmesini amaçlayan çok sayıda özgün teknolojiyle donatılan Pardus 2009, kablolu veya kablosuz ağlara bağlanmak ise diğer işletim sistemlerine göre çok daha kolay. Kullanıcı, bu yönetim araçlarının hepsini ve daha fazlasını 2009 sürümü ile birlikte daha da gelişen yönetim arayüzlerinde bulabiliyor. Gelişmiş ağ yöneticisiyle oluşturulan profillerde farklı bağlantılar için sabit IP, farklı DNS sunucusu gibi farklı ayarlara tek bir tuşla geçilebiliyor ve kolayca İnternet&#8217;e bağlanılabiliyor.

### Pardus 2009 daha hızlı

Pardus kullanıcıya, paket depolarında bulunan binlerce yazılımın tek bir tıkla bilgisayara kurulabilmesi olanağını da sunuyor. Bu yazılımlar, hiçbir ayar yapmadan ve uğraşmadan, PiSi paketlerinin paket yöneticisini kullanarak, tek tuşla bilgisayara yüklenebiliyor. Kullanıcıya tek kalan ise menüde yeni kurduğu programın simgesini bulup çalıştırmak oluyor.

Pardus 2009 ile gelen en devrimci yeniliklerden biri de Pardus yazılım depolarından yapılacak güncellemeler için tüm bir yazılımın baştan indirilmesine gerek kalmaması. Örneğin, kullanıcının MP3 dinlediği programın yeni bir sürümü çıktı. Yeni sürümü İnternet’te aramak, bulmak, indirmek, eski sürümü kaldırmak ve yeni sürümü kurmak için bir sürü “next” tuşuna basmaya gerek kalmıyor. Pardus Paket Yöneticisi, tüm güncellemeleri kullancının ayağına getiriyor. Üstelik bütün programı yeniden indirmeye de gerek yok, çünkü eski sürüm ile yeni sürüm arasındaki farkı, yani küçük bir delta dosyasını indirmek yeterli oluyor. Pardus 2009&#8242;un bu yeni özelliğiyle, güncellemeler yüzde 90&#8242;a varan oranlarda küçülüyor. Bir başka deyişle Pardus 2009, kotalı İnternet kullanıcısının limitlerini de koruyor.

### Pardus 2009 tam donanımlı

Pardus 2009 Kurulum CD&#8217;sinde bir masaüstü kullanıcısının gereksinim duyacağı her türlü yazılım bulunuyor. İnternet araçları, ofis paketi, her tür görsel, müzik, film için oynatıcı ve düzenleyiciler, oyunlar ve daha birçok şey. Dünyanın en çok tercih edilen özgür ofis paketi OpenOffice.org, CD/DVD yazıcısı K3b, profesyonel grafik düzenleyicisi Gimp, İnternet tarayıcısı Mozilla Firefox, çok sayıda müzik ve video oynatıcısı da Pardus 2009’la beraber geliyor.

### Pardus 2009 kullanıcıyı  destekliyor

Pardus’un, kullanıcının deneyimini geliştirmek ve karşılaştığı sorunlarda yardım almak için uğrayabileceği bir destek portalı da bulunuyor. Pardus kullanıcıları, içeriği gönüllü geliştiriciler tarafından sağlanan [Özgürlükİçin][1] portalında Pardus ile ilgili kılavuz belgeleri, paket tanıtımı ve oyun incelemelerini okuyabiliyor, forum bölümü üzerinden soru sorabiliyor. Dinamik forum ve e-posta listeleri de Pardus 2009&#8242;a ilişkin her türlü desteği sunuyor.

## <span style="color: #ff0000;">Pardus 2009&#8242; u <a href="http://www.pardus.org.tr/indir/" target="_blank">buradan</a> indirebilirsiniz.</span>

<span style="color: #ffffff;"> </span>kaynak: <a href="http://www.pardus.org.tr" target="_blank"><span style="color: #0000ff;">www.pardus.org.tr</span></a>

 [1]: http://www.ozgurlukicin.com/