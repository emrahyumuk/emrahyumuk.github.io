---
title: Doğumdan Sonra Hayat Var Mı? &#8211; Can Dündar
date: 2010-11-14 00:00:00 +02:00
permalink: "/dogumdan-sonra-hayat-var-mi-can-dundar/"
categories:
- Edebiyat
author: emrahyumuk
layout: post
sayfa_sayac_bilgi:
- a:3:{s:12:"sayac_toplam";s:4:"1101";s:11:"sayac_bugun";s:1:"1";s:9:"son_okuma";s:10:"1364919871";}
---

<p style="padding-left: 180px;">
  - Bir internet öyküsünden uyarlama -
</p>

<p style="padding-left: 180px;">
  Karanlıktaymışlar. İki embriyo, bir ana rahminde&#8230;<br /> her şeyden habersiz bekleşiyorlarmış, sudan bir beşiğin içinde&#8230;<br /> Sarılıp birbirlerine, karanlıkta uyumuşlar öylece&#8230;<br /> Haftalar geçmiş, ikizler gelişmiş.<br /> Elleri, ayakları belirginleşmiş.<br /> Gözleri çıktıkça meydana,<br /> ikisi de çevrede olup biteni fark etmiş&#8230;<br /> Ne rahat, ne güvenli bir dünyaymış bu&#8230;<br /> Sıcak, ıslak, sevgi dolu&#8230;<br /> &#8220;Öyle güzel bir dünyada yaşıyoruz ki&#8221; demişler, &#8220;&#8230;bize ne mutlu&#8230;&#8221;
</p>

<p style="padding-left: 180px;">
  * * *
</p>

<p style="padding-left: 180px;">
  <!--more-->
</p>

<p style="padding-left: 180px;">
  Gel zaman git zaman, çevreyi keşfe girişmişler.<br /> Bu karanlık dünyayı ve hayatın kaynağını deşmişler.<br /> Onları besleyip büyüten kordonu fark edince<br /> O kordonla kendilerini var eden Anne&#8217;lerine şükretmişler.<br /> Sonra başlamış bir varoluş tartışması:<br /> &#8220;Buraya nereden geldik, biz nasıl olduk&#8221; diye sormuş ikizler&#8230;<br /> &#8220;Annemiz&#8221; demiş biri, &#8220;O bizi var etti, bize can verdi.&#8221;<br /> &#8220;Ne biliyorsun&#8221; diye itiraz etmiş öteki, &#8220;Sen hiç Anneni görmedin ki&#8230;&#8221;:<br /> &#8220;Belki de o sadece zihnimizdedir. Anne inancı bizi rahatlattığı için uydurduğumuz bir şeydir.&#8221;
</p>

<p style="padding-left: 180px;">
  * * *
</p>

<p style="padding-left: 180px;">
  Süredursun ana rahmindeki tartışma, ikizler büyüyüp gelişmişler.<br /> Rahme sığmaz olup tekmeleşmişler.<br /> Artık parmakları ve kulakları varmış kerataların&#8230;<br /> Büyüdükçe anlamışlar ki, yolun sonu yakın&#8230;<br /> Gün gelecek, bu güzelim hayat bitecek;<br /> Karanlık bir yolculuk, onları bir başka diyara çekecek.
</p>

<p style="padding-left: 180px;">
  * * *
</p>

<p style="padding-left: 180px;">
  &#8220;- Buradaki hayatımızın sonuna yaklaşıyoruz&#8221; diye fısıldamış ikizlerden biri efkarla&#8230;<br /> &#8220;- Ben gitmek istemiyorum&#8221; diye diretmiş öteki; &#8220;doyamadım ki daha hayata&#8230;&#8221;<br /> &#8220;- Ama mukadderat alnına yazılandır; dua et, belki doğumdan sonra hayat vardır.&#8221;<br /> Sormuş karamsar olan:<br /> &#8220;- Bir gün bize hayat veren kordon kesilecek. Ondan sonra başımıza neler gelecek?&#8221;<br /> Şiirle cevaplamış iyimser olan:<br /> &#8220;Birçok giden/ memnun ki yerinden/ çok seneler geçti/ dönen yok seferinden&#8230;&#8221;
</p>

<p style="padding-left: 180px;">
  * * *
</p>

<p style="padding-left: 180px;">
  Ve günlerden bir gün, yer sarsılmış, duvarlar kasılmış.<br /> Dayanılmaz sancılarla ikizler beklenen günün geldiğini anlamış.<br /> Buruşuk kollarıyla birbirlerine son kez sarılıp vedalaşmışlar.<br /> Ve &#8220;ömrümüz bitti&#8221; diye çığlık çığlığa ağlaşmışlar.<br /> Azrail sandıkları bir el kesmiş onları hayata bağlayan kordonu,<br /> Ağlaya ağlaya karanlık bir koridordan öbür hayata çıkmışlar.
</p>

<p style="padding-left: 180px;">
  Can Dündar
</p>