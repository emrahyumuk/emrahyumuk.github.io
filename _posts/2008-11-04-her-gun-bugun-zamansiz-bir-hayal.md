---
title: Her Gün Bugün &#8211; Zamansız Bir Hayal
date: 2008-11-04 00:00:00 +02:00
permalink: "/her-gun-bugun-zamansiz-bir-hayal/"
categories:
- Yazılarım
tags:
- emrah yumuk
- Yazılarım
author: emrahyumuk
layout: post
sayfa_sayac_bilgi:
- a:3:{s:12:"sayac_toplam";s:4:"1045";s:11:"sayac_bugun";s:1:"0";s:9:"son_okuma";s:10:"1364777644";}
---

Sanki her şey yanlış gidiyor. Keşke elime bir fırsat daha geçse… Tekrar yazacağım her şeyi yeni baştan. Çalınmış bir senaryo gibi hayatım. Her gün bugün. Geçmiş yüzlerce kez seyrettiğim bir film, gelecek ise hep sil baştan yazdığım. Hiç mi bitmez bu gelecek, belki de yazdığım bu gelecek hiç gelmeyecek.

Atacağı bir sonraki adımı yıllarca düşünen bir adam düşünün. Böyle bir adamın geleceği var mıdır? Ya aynı filmi yüzlerce kez izleyip de içini acıtan o sahneyi değiştirmeyen adama ne demeli? Geçmiş hiç bu kadar acı verir mi insana?

<!--more-->

İşte her gün bugün. Geçmiş yıllar önce hayatın benim için çektiği bir film. Gelecek yazamadığım son senaryom. Her gün her gün çekilir mi bugün. Bugün ise hep aynı gün.

Zamanın ortasında çırılçıplak… Akrep ve yelkovan giderek anlamsızlaşır. Bozuk bir saat düzeni bu. Bazen hızlı, bazen yavaş. Neyine güvenir ki insan ne yelkovandan hızlı ne akrepten yavaş. Sinsi bir ölümdür geçmiş ve umutlarından ibarettir gelecek. Beklersin de ne biri değişir ne diğeri gerçekleşir. Sen bugün doğmuşsun, bugün yaşadın ve bugün öleceksin.

Hayaller ve gerçekler… Yarabandım ve yaram… Hangi düşe dalsam vardığım yer hep aynı. Gerçekler buz gibi soğuk. Ellerim üşür ya yokluğunda. Yoksun diye bütün bu hayal. Uyusam ve hiç uyanmasam, belki o zaman iyileşir yaram.

<span style="color: #ffffff;">.</span>

Emrah Yumuk  
03.11.2008

<span style="color: #ffffff;">.</span>