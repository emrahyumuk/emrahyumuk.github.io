---
title: 'Bir Düş, Bir Mutluluk Fotoğrafı&#8230;'
author: emrahyumuk
layout: post
permalink: /bir-dus-bir-mutluluk-fotografi/
sayfa_sayac_bilgi:
  - 'a:3:{s:12:"sayac_toplam";s:4:"1091";s:11:"sayac_bugun";s:1:"0";s:9:"son_okuma";s:10:"1363845108";}'
categories:
  - Yazılarım
tags:
  - emrah yumuk
  - Yazılarım
---
Maçın başlamasına çok az bir süre kalmıştı… Tatlı mı tatlı küçük kız Beşiktaş formasıyla annesine sesleniyordu:  
-Anneciğim hadi gel maç başlayacak.  
Yanında abisi Galatasaray formasını giymiş:  
- hiç boşuna heveslenmeyin bu sefer sizi yeneceğiz.  
Ve babasına dönüp:  
- baba, beş atar mıyız bu akşam? Bak söz verdin bir daha ki maça stada gideceğiz.

Tatlı kız henüz 5 yaşındaydı, abisi 9. Mutlu bir aileydiler. Hepsi futbolu çok seviyorlardı. Evde 4 tane Galatasaray forması ve 4 tane Beşiktaş forması vardı. Normalde Beşiktaş – Galatasaray maçlarını izlemek için stada giderlerdi. Maç kimin sahasındaysa herkes o takımın formasını giyer ve o takımı desteklerdi. Anne ile kızı Beşiktaşlı, baba ile çocuğu Galatasaraylıydı.

<!--more-->

En son gittikleri maç beşiktaşın sahasındaydı. Galatasaray gol attığında baba ve çocuk birden “goool” diye bağırmışlardı. Sonra üstlerinde Beşiktaş formasını ve yanlarında sinirli bakan gözleri görünce sustular. Ve hep birlikte gülüştüler. Ondan sonra beşiktaşın attığı gollerde de sevindiler. Maçı Beşiktaş almıştı. Anne ve kızı o kadar mutluydular ki, ve onların mutlu olması baba ve çocuğu da çok mutlu ediyordu. Sırf bu yüzden beşiktaşı tutuyorlardı Galatasaray maçlarında bile.

Ama bu akşam maça gidememişlerdi. Evde izleyeceklerdi. Ve maç başlamak üzereydi. Evde tatlı bir curcuna, bir hazırlık… heyecan dorukta. Kim yenerse yensin hepsi sevinecekti. Birinin mutluluğu diğerlerini de mutlu ediyordu. Birbirlerinin sevinçlerine ortak olmasını biliyorlardı. Birbirlerini çok ama çok seviyorlardı.

Birden otobüsün ani freniyle sarsıldım. Öyle bir dalmıştım ki, uyanıkken gördüğüm bir düştü bu. Saate baktım, az kalmış beş olmasına. Tam beşte Dolmabahçe’nin önünde. Günlerden cumartesi. En sevdiğim gün. Ağustos ayının güzel günlerinden biri. Ama her şey daha bir güzel sanki bugün. Ve o… Bütün güzellikleri gülüşünde saklayan. Şimdi ne desem de bir ömür hiç gitmese, hep benle kalsa…

<span style="color: #ffffff;">.</span>  
Emrah Yumuk  
08.11.2008  
<span style="color: #ffffff;">.</span>