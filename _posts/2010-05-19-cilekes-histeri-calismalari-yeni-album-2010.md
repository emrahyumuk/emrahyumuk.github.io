---
title: Çilekeş &#8211; Histeri Çalışmaları &#8220;Yeni Albüm&#8221; 2010
date: 2010-05-19 00:00:00 +03:00
permalink: "/cilekes-histeri-calismalari-yeni-album-2010/"
categories:
- Müzik
tags:
- 2010
- çilekeş
- histeri çalışmaları
- Müzik
- yeni albüm
author: emrahyumuk
layout: post
yazi_resmi:
- http://img339.imageshack.us/img339/7778/hccilekes.jpg
sayfa_sayac_bilgi:
- a:3:{s:12:"sayac_toplam";s:4:"2635";s:11:"sayac_bugun";s:1:"1";s:9:"son_okuma";s:10:"1364909941";}
---

Çilekeş&#8217;in üçüncü albümü &#8220;**Histeri Çalışmaları**&#8220;, modern dünyanın zahirî sınırları içinde (ama her daim diken üstünde) yaşıyor olduğumuz gündelik hayatın kargaşasından, darmaduman aklı sayesinde sıyrılmayı başarabilmiş, kendi vücudunda karantina altında kalmış ve her daim zan altında olan sıradan bir adamın, vicdanına, değerlerine ve dehlizleri ardına dek açılmış zihnine sorduğu upuzun bir soru: kendini tekrar etmeden aynı cevapları arayan.

<!--more-->

Sorduğu sorulara önerdiği yanıtların beyhudeliğini bilen ve aslolanın sorduğu soruların ya da aradığı cevapların değil, ilerliyor olduğu yol ve yolculuk olduğunu bilen bir anti-peygamberin, kendi geçmişinden öğrenip, kendi geleceğine vahiy ettiği bir ahlâk, ilkeler ve göstergeler haritası: sınırlarını yine gündelik hayatın engelleri ve endişeleri ile çizdiği.

Kendisi için çizdiği ve yine kendine varacağını bildiği bu yolun ve sınırların üzerinde hiç sendelemeden, koşar adım ilerleyen bir ip cambazının, gözler üzerindeyken bile gözünü kırpmadan, gururla ve duygusuzca yaptığı tek kişilik bir gösteri: tek kişilik bir ordunun, hepimizin vicdanına karşı meydan okuması. Saf aklın, bilinçli ve kasti bir psikozun girdabında kendine yönelttiği bir eleştiri değil; eleştirinin, saf aklın sınırılarını aradığı bir meydan okuma: referans noktası ve çıkış noktası yine saf aklın kendisi olan.

&#8220;Histeri Çalışmaları&#8221;, kendi vicdanına doğrulttuğu, her kovan deliği boş olan bir silah ile oynadığı &#8216;us ruleti&#8217;nin, neden her zaman aynı sonuçla bittiğini sorgulayan hayali bir kahramanın, herhangi birimize sorduğu en basit fakat en sert soruların bir araya geldiği, zaman zaman öfkesine, zaman zaman özgüvenine fakat çoğunlukla masumiyetine yenik düşerek mırıldandığı bir post mortem ağıt: &#8220;Nereye gidiyorsun?&#8221;, &#8220;Neye aitsin?&#8221;, &#8220;Bunların hangisi sana ait?&#8221;, &#8220;Ben, sen, hangimiz, o, biz, inanç nerede, siz, nereden geliyoruz, yol burada, sıradaki hangimiz, kimiz?&#8221;

&#8220;**Histeri Çalışmaları**&#8220;, geceleri sık sık hissettiği, rüyada düşme hissi ürpertilerini gündelik hayatının her fâni anında yaşayan hayali bir kahramanın, tam da düşecekken yüzümüze bakıp sorduğu masumane bir soru; ve vereceğimiz cevaplar ne onu ne de bizleri tatmin etmeye muktedir; ve o da, biz de bu aklî spazmın farkındayız.

&#8220;Histeri Çalışmaları&#8221; **1 Haziran 2010** Salı günü Lin Records etiketi ve EMI dağıtımı ile tüm müzik marketlerde ve **cilekes.com.tr** de&#8230;

Çok kısa bir süre sonra ilk defa ve sadece **myspace** üzerinden dinleyebileceğiniz Çilekeş&#8217;in üçüncü albümü &#8220;**Histeri Çalışmaları**&#8221; na geri sayım hızla devam etmekte, takipte kalın&#8230;

<p style="text-align: center;">
  <img class="aligncenter" title="çilekeş histeri çalışmaları 2010 yeni albüm" src="http://img94.imageshack.us/img94/6774/histericalismalari.jpg" alt="çilekeş histeri çalışmaları 2010 yeni albüm" width="420" height="419" />
</p>

**kaynak:** <a href="http://www.myspace.com/cilekesofficial" target="_blank">www.myspace.com/cilekesofficial</a>