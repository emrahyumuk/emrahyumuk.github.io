---
title: 'İnternet Yasakları Türkiye&#8217;ye Zarar Veriyor'
author: emrahyumuk
layout: post
permalink: /internet-yasaklari-turkiyeye-zarar-veriyor/
sayfa_sayac_bilgi:
  - 'a:3:{s:12:"sayac_toplam";s:4:"1322";s:11:"sayac_bugun";s:1:"0";s:9:"son_okuma";s:10:"1364894888";}'
categories:
  - İnternet
tags:
  - atatürk
  - İnternet
  - türkiye
  - video
  - yasak
  - youtube
---
<img src="http://www.emrahyumuk.com/blog/wp-content/uploads/youtube_yasak.gif" alt="youtube" align="left" border="1" hspace="5" vspace="5" />Türkiye Bilişim Derneği (TBD), İnternet Teknoloji Derneği (INETD), Tüm İnternet Derneği (TID), Linux Kullanıcıları Derneği (LKD), Tüm İnternet Evleri Derneği (TIEV), Bilişim Sektörü Derneği (TUBIDER) ve Türk Kütüphaneciler Derneği (TKD), internet yasaklarının Türkiye’ye zarar verdiğini bildiren bir açıklama yaptı.

Açıklamada şunlardan bahsediliyor;

<!--more-->

5651 nolu yasa kapsamında Telekomunikasyon Kurumu‘nun yurt dışındaki web sitelerine erişimini sorgusuz sualsiz kapatma yetkisi var. Türkiye‘de mahkemeler 5651 nolu yasa ve konuyla ilgili diğer yasalara dayanarak youtube, wordpress, geocities, alibaba gibi bir çok web sitelerine erişimi sık sık kapatmaktalar.

5651 nolu yasa çok hızlı bir şekilde, kamoyunda yeteri kadar tartışılmadan, uzman Sivil Toplum Kuruluşlarının çığlıkları arasında, çocuk pornosu bahanesiyle, &#8220;**temiz internet**&#8221; söylemleri ile çıkartıldı. Böyle bir yasa Avrupa Birliği ve modern dünyada yok. Yasa metnine son anda &#8220;**Atatürk‘e ilişkin suçlar**&#8221; da eklendi.

**Bugün, Türkiye‘nin herhangi bir yerindeki bir mahkeme, bir bilirkişiye bile başvurmadan, pek çok nedenle, tedbir kararı olarak bile, bir web sitesindeki tek bir nesne yüzünden milyonlarca nesne içeren bir web sitesine erişimi kapatabilmekte.**

Örneğin **Youtube gibi sosyal ağ webleri, pek çok eğitici malzemeyi, az bulunan eski belgeleri, filmleri, ders notlarını içeridiği gibi, çeşitli iş bağlantılarını da içermektedir. Youtube‘u gerçekten kapatabilsek, bu işten pek çok vatandaşımız zarar görecektir. **(Başka yollardan Youtube&#8217;a girebildiğimiz için tam kapatılamıyor, erişimi yasaklamaya çalışmakla sadece daha komik duruma düşüyoruz)

Yasaklanan web sitesi erişimi, daha doğrusu yasaklamaya konu olan web sitesi nesnesi, örneğin bir video kaydı, o nesne için ülkemiz içinde ve dışında daha fazla negatif reklam ya da tanıtım oluşmasına sebep olmakta ve dünyadaki tüm internet kullanıcılarının ilgisini çekerek **asıl amacın tam tersinin gerçekleşmesiyle sonuçlanmaktadır**.

Özellikle aşağıdaki bu bölüme dikkat; !!!

**Eğer bir web sitesindeki tek bir nesneye yasak koymak isteniyorsa, bu teknik olarak mümkündür. Telekominikasyon Kurumu, bilinmeyen bir nedenle mümkün olan bir teknik çözümün muhtemelen zahmetli ve masraflı olacağını düşünerek, 5651 ile ilgili yönetmelikte sadece nesnelere erişimin yasaklanmasına yer vermemiş, tüm web sitesine, ve hatta belli bir IP numarasındaki tüm web sitelerine erişimin engellenmesini ilgili yönetmeliğe koymuştur. Bu durumun özgürlükçü demokrasi ile çeliştigini bir defa daha belirtirken, TK‘nın görevi çerçevesinde URL temelli filtrelemeyi kolaylıkla yapabileceğini ve sadece yasaklanan belli nesnelere erişimi önleyebileceğini belirtmek isteriz.** **Bu şekildeki bir teknik çözüm eğer zahmetli ve masraflı olacaksa da, devletimiz tarafından finanse edilerek gerçekçi bir çözüm elde edilebilir.**

Basın açıklamasının tamamını <a href="http://www.tbd.org.tr/genel/bizden_detay.php?kod=554&tipi=3&sube=" target="_blank"><strong>buradan</strong></a> okuyabilirsiniz.

Websitesindeki tek bir nesneye yasak koymak mümkünken, sitenin tamamına konulup Türkiye&#8217; yi komik duruma düşürüyorlar. Ki o nesneye yasak koymanın da anlamı yok zaten. Video sadece ülkemizde izlenemeyecek, diğer bütün ülkelerde izlenebilecek, bu da mantıksız ama madem bir şeyleri bu kadar çok yasaklamak istiyorlar, sadece o videoyu yasaklasınlar. Genelde bu tip olaylarda ilgili websitesine bildirilir ve o site de belirli bir zaman diliminde o videoyu veya nesneyi kaldırır. Ama youtube gibi sürekli video eklenilen bir sitede takip kolay olmayabilir.

Yotoube&#8217;un yasaklanması türk video sitelerine yaradı desem öyle bir şey de olmadı ve böyle giderse olmaz da. Bizim şu an için youtube ile yarışacak bir internet altyapımız maalesef yok. Türk video sitelerinin hali ortada, youtube&#8217;suz yapamıyoruz. O zaman ya bu deveyi güdeceğiz, ya da bu diyardan gideceğiz. Yasaklamaya başlamışken ileride interneti de yasaklamak da gerekebilir

Aklıma takılan bir kaç soru;

1) Youtube artniyetli olduğundan mı bu videoları kaldırmıyor?  
2) Biz youtube&#8217;tan kaldırılmasını isteyebildik ve bekleyebildik mi?  
3) Yasaklanma sebebi Atatürk&#8217;e karşı hakaret içerikli videoların yer alması mı? Yoksa başkalarına dokunan başka videolar da var mı?  
4) Birilerinin Atatürk&#8217;ü ve Türkiye&#8217;yi komik duruma düşürmeye çalışmak gibi bir amacı mı var?  
5) Bir gün Google da yasaklanacak mı?  
6) Bu deveyi güdemeyip bu diyardan ne zaman gideceğiz? (yani internet ne zaman yasaklanacak?)

Bu yasakların sonu gelmeyecek gibi görünüyor. Siz en iyisi benim gibi OpenDNS kullanın.

<http://www.emrahyumuk.com/blog/open-dns-ve-youtube/>